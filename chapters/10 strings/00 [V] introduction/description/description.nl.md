Tot nu toe gebruikten de meeste voorbeelden en opgaves getallen. Je hebt
je misschien afgevraagd of programmeren vooral bedoeld is voor het
manipuleren van getallen. In het dagelijks leven is het veel
gebruikelijker om met tekstuele informatie om te gaan.

De reden dat de omgang met teksten was uitgesteld tot nu, is dat in
programmeertalen het veel gemakkelijker is om met getallen om te gaan
dan met teksten. Maar in dit hoofdstuk leg ik uit hoe je teksten kunt
manipuleren met programma's.

In programmeeromgevingen worden teksten weergegeven door strings. Dit
hoofdstuk geeft details over strings, en over functies die beschikbaar
zijn om strings aan te pakken.
