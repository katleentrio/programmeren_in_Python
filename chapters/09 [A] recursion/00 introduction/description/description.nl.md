Recursie is een speciale techniek die je kunt gebruiken nu je geleerd
hebt om functies te maken. Recursie kan bepaalde problemen op een
elegante en krachtige manier oplossen, maar studenten vinden het vaak
een lastig onderwerp. Daarom heb ik er een apart hoofdstuk aan gewijd.
Als je bij bestudering van dit hoofdstuk denkt dat het te ingewikkeld
voor je is, voel je dan vrij om het voorlopig over te slaan. Je kunt
naderhand bij dit hoofdstuk terugkomen. De volgende hoofdstukken zijn
weer een stuk gemakkelijker.
